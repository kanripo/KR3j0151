# -*- mode: mandoku-view; -*-
#+TITLE: 讕言長語
#+DATE: 2015-08-24 23:25:15.021495
#+PROPERTY: ID KR3j0151
#+PROPERTY: BASEEDITION WYG    
#+PROPERTY: JUAN 提要
<pb:KR3j0151_WYG_000-1a>¶
欽定四庫全書　　　　　子部十¶
　讕言長語　　　　　　　雜家類三(雜說之屬/)¶
　　提要¶
　　　　(臣/)等謹案讕言長語一卷明曺安撰安字以¶
　　　　寧松江人正統甲子舉人官安邱縣教諭安¶
　　　　素負才名著述甚富詩文集俱失傳此書集¶
　　　　其生平所見聞而辨証其缺誤自以為暇日¶
　　　　手録皆零碎之詞無益於事故以逸言剩語¶
<pb:KR3j0151_WYG_000-1b>¶
　　　　比之然詞有原本足備叅考其論讀經一條¶
　　　　尤切中明代俗學之弊末有任順跋稱安嘗¶
　　　　為憲宗實録總裁官盖當時著作多聘取儒¶
　　　　士為之故不拘資格然安之見重於時亦可¶
　　　　知矣乾隆四十四年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR3j0151_WYG_000-2a>¶
讕言長語原序¶
予少游鄉塾見先生長者嘉言善行即筆於楮或於載¶
籍中間見異人異事亦録之長而奔走四方所見居多¶
凡三四帙因去滇南道逺難將留於松今不知何在滇¶
中重録所見聞者攜来武邑及承乏安丘老而彌勤人¶
皆哂之予獨不倦暇日一一手録以備遺亡率皆零碎¶
之辭何益於事因名曰讕言長語讕言逸言也長語剩¶
語也何益於事徒資達人君子一笑云成化二十二年¶
<pb:KR3j0151_WYG_000-2b>¶
五月五日吳淞曹安識¶
